Minosse e' un personaggio ripreso dalla mitologia classica. Leggendario re e legislatore di Creta e' legato al ciclo minoico. Dante lo pone all'ingresso del secondo cerchio come giudice dei dannati. Essere mostruoso e animalesco, ascolta le confessioni delle anime e indica il cerchio cui sono destinate attorcigliando la lunga coda.

"Stavvi Minos orribilmente, e ringhia: essamina le colpe ne l'intrata; giudica e manda secondo ch'avvinghia. Dico che quando l'anima mal nata li vien dinanzi, tutta si confessa; e quel conoscitor de le peccata vede qual loco d'inferno e' da essa; cignesi con la coda tante volte quantunque gradi vuol che giu' sia messa..."

Non conosciamo da dove Dante abbia ripreso questa rappresentazione cosi' mostruosa del re di Creta, che era stato descritto come giudice maestoso delle anime, nell'Eneide di Virgilio e nell'Odissea di Omero. Minosse non appena vede Dante, lo ammonisce a non fidarsi di Virgilio, poiche' uscire dall'Inferno non e' cosi' facile come entrare.

"O tu che vieni al doloroso ospizio", disse Minos a me quando mi vide, lasciando l'atto di cotanto offizio, "guarda com'entri e di cui tu ti fide; non t'inganni l'ampiezza de l'intrare!"

Virgilio ricorda a Minosse che il viaggio di Dante e' voluto da Dio, quindi non puo' opporsi.